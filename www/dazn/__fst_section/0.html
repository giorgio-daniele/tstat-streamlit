<div style="text-align: justify">
    <h2 style="font-weight: bold;">Ricostruzione dei flussi</h2>
    <p>
        A partire da una traccia in formato <code>.pcap</code>, Tstat genera una collezione di documenti
        di testo. Ogni documento è associato a un protocollo di rete (TCP, UDP, HTTP, DNS, altri) ed è
        organizzato in righe e colonne: le righe rappresentano un flusso del protocollo indicato, 
        mentre le colonne dettagliano grandezze volumetriche, temporali e metadati associati. Per gli
        scopi della ricerca, i protocolli di rete più interessanti sono <code>TCP</code>, <code>UDP</code>
        e <code>HTTP</code>; tuttavia, dal momento che la totalità del traffico HTTP è ormai cifrato e
        protetto in TLS, la ricostruzione dei flussi HTTP può avvenire solo attraverso la creazione di un
        archivio HAR nel quale immagazzinare le richieste e le risposte occorse.
    </p>
</div>