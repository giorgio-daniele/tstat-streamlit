<div style="text-align: justify">
    <h1 style="font-weight: bold;">Esperimenti Supervisionati</h1>
    <p>
        Si definisce <strong>esperimento supervisionato</strong> la visualizzazione <em>sistematica</em>, 
        <em>ripetibile</em> ed <em>informatizzata</em> di uno o più eventi DAZN trasmessi in tempo reale. 
        Un esperimento supervisionato è quindi uno strumento attivo attraverso il quale è possibile 
        ricostruire compiutamente le grandezze che caratterizzano ciascuna visualizzazione; in altre parole, 
        rappresenta lo strumento che consente di dettagliare il traffico di rete verificatosi nell'intervallo 
        temporale durante il quale è in corso la visualizzazione e la qualità dell'evento riprodotto sul 
        dispositivo dell'utente.
    </p>
    <p>
        Per soddisfare i requisiti sopra citati, abbiamo creato Streambot, uno strumento da linea di comando 
        che consente di gestire il ciclo di vita di un browser e di un analizzatore di rete, registrando in un 
        archivio HAR la collezione di richieste e risposte verificatisi durante la navigazione. 
        Lo scopo principale di Streambot è produrre automazioni che permettano la navigazione nell'applicazione 
        web, simulando un essere umano. In particolare, Streambot deve avviare e arrestare la riproduzione 
        di un evento DAZN e generare in output tre documenti di testo: un documento <code>.pcap</code> 
        contenente la traccia di tutti i pacchetti di rete registrati durante l'esperimento, un documento 
        <code>.har</code> contenente l'archivio di richieste e risposte HTTP, e infine un documento 
        <code>.csv</code> contenente la sequenza di istanti temporali nei quali sono avvenute le automazioni.
    </p>
    <h3 style="font-weight: bold;">Campagne di acquisizione</h3>
    <p>
        Come annunciato nell'introduzione, la ricerca si prefigge due obiettivi: a) intercettare una famiglia
        di espressioni regolari che consente di agevolare la ricerca dei flussi TCP e UDP ascrivibili alla
        infrastruttura distribuita in più servizi di DAZN, a partire dall'analisi dei nomi canonici riservati
        a DAZN; b) intercettare tra i flussi inerenti al mondo DAZN,
        tutti quelli che sono compatibili con la trasmissione di contenuti multimediali.
    </p>
    <h4 style="font-weight: bold;">Campagna di acquisizione A</h4>
    <p>
        Nella Campagna di Acquisizione A, Streambot è programmato per eseguire visualizzazioni di <em>breve</em> 
        durata (60 secondi) su tutti i principali eventi offerti da DAZN in tempo reale. L'obiettivo è la
        costruzione di un database che contenga traccia di flussi TCP e UDP associati alla totalità dei servizi
        applicativi DAZN, così suddivisi: servizi primario, ossia distribuzione di contenuti audio e video per 
        mezzo; servizi secondari, autenticazione e distribuzione dell'applicazione web (HTML + CSS + Javascript);
        servizi terziari, telemetria. In particolare, per il servizio primario è cruciale che il database contenga
        quanti più flussi sulle diverse CDN con le quali DAZN coopera, visto che i server gestiti da terzi sono
        contenuti in domini non direttamente riconducibili a DAZN, almeno fino al secondo livello nella gerarchia
        DNS (caso di Akamai).
    </p>
    <h4 style="font-weight: bold;">Campagna di Acquisizione B</h4>
    <p>
        Nella Campagna di Acquisizione B, Streambot è programmato per eseguire visualizzazioni di <em>lunga</em> 
        durata (300 secondi) su soli due eventi offerti da DAZN in tempo reale. Il database ottenuto deve contenere 
        visualizzazioni di durata sufficiente per effettuare procedure di campionamento sui volumi registrati 
        durante l'evento. La durata della visualizzazione deve essere almeno superiore all'intervallo transitorio 
        durante il quale l'algoritmo di adattamento del bitrate potrebbe produrre risultati non del tutto stabili e 
        duraturi. In particolare, poiché DAZN utilizza attivamente CDN che supportano anche QUIC, la scelta di visualizzare 
        solo due canali è motivata dalla predisposizione del primo dei due eventi ad essere consegnato molto spesso 
        tramite TCP e del secondo per mezzo di UDP. In questo modo, è possibile studiare e analizzare in modo più 
        approfondito le due soluzioni tecniche, ossia HTTP 1.1 su TCP e HTTP 3 su QUIC/UDP.
    </p>    
</div>
